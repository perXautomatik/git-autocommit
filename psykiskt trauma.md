###### Natur & Kulturs

# Psykologilexikon

Sök

### Sökresultat42

- Uppslagsord som matchar "psykiskt trauma":
- ##### psykiskt trauma, psykotrauma
    
    psychological trauma \[ˌsaɪkəˈlɒdʒɪkəl ˈtrɔ:mə, ˌsaɪkəˈlɒdʒɪkəl ˈtraʊmə\], psychotrauma \[ˈsaɪkəʊˌtrɔ:mə\]  
    
    **1.** Händelse eller omständigheter (eng även: _stressor event_) som framkallar en skada i psykiska funktioner
    
    eller
    
    **2.** Skada i psykiska funktioner, till exempel i fråga om någons sätt att tänka, känna, planera, reagera och agera.
    
    Psykiska trauman uppstår när människor känner sig kränkta, utnyttjade, förföljda, missaktade, är mobbade och trakasserade, utsätts för stora påfrestningar, skador eller faror, emotionellt eller i fråga om koncentrerad verksamhet och hårt engagemang, kriser i familjen, krigshändelser eller rent fysiska katastrofer.
    
    #### Typ 1-trauma och typ 2-trauma  
    
    En uppdelning av olika typer av trauman som förekommer inom psykiatrin är mellan typ-1 trauma och typ-2 trauma.
    
    - **Typ 1-trauma** (singeltrauma, typ-1 trauma, typ I-trauma, typ-I trauma, typ-1-trauma, typ-I-trauma, trauma typ A) är en avgränsad psykisk [](https://www.psykologiguiden.se/psykologilexikon/?Lookup=traumatisering)[traumatisering](https://www.psykologiguiden.se/psykologilexikon/?Lookup=traumatisering) (skadlig [](https://www.psykologiguiden.se/psykologilexikon/?Lookup=emotionell)[emotionell](https://www.psykologiguiden.se/psykologilexikon/?Lookup=emotionell) och [](https://www.psykologiguiden.se/psykologilexikon/?Lookup=kognitiv)[kognitiv](https://www.psykologiguiden.se/psykologilexikon/?Lookup=kognitiv) påverkan) som uppstår till följd av en enstaka händelse såsom rån, brand, trafikolycka, misshandel eller övergrepp. I flera av dessa fall finns det ingen speciell person som man kan tillskriva ansvaret för händelsen, vilket kan göra skadeverkan mindre.
    
    - **Typ 2-trauma, komplex [](https://www.psykologiguiden.se/psykologilexikon/?Lookup=traumatisering)[traumatisering](https://www.psykologiguiden.se/psykologilexikon/?Lookup=traumatisering)** (typ-2 trauma, typ II-trauma, typ-II trauma, typ-2-trauma, typ-II-trauma, trauma typ B) som uppstår till följd av långvarig påverkan i form av systematisk misshandel, trakasserier, sexuella övergrepp, tortyr och krigsupplevelser. Det finns i flera av dessa fall en person eller grupp som man kan tillskriva ansvaret för händelsen. Traumatiseringen kan ta sig uttryck i komplex PTSD (komplext [posttraumatiskt stressyndrom](https://www.psykologiguiden.se/psykologilexikon/?Lookup=posttraumatiskt%20stressyndrom), komplex [](https://www.psykologiguiden.se/psykologilexikon/?Lookup=traumatisering)[traumatisering](https://www.psykologiguiden.se/psykologilexikon/?Lookup=traumatisering), eng: _Complex PTSD, CPTSD, C-PTSD, complex trauma,_ _complex traumatization_, complex traumatic [](https://www.psykologiguiden.se/psykologilexikon/?Lookup=stress)[stress](https://www.psykologiguiden.se/psykologilexikon/?Lookup=stress) disorders) eller i vad som tidigare kallats _DESNOS_ (_Disorder of Extreme Stress Not Otherwise Specified_).  
        
    
    Minnet av de händelser eller påfrestningar som framkallat skadan kan enligt [psykodynamisk teori](https://www.psykologiguiden.se/psykologilexikon/?Lookup=psykodynamisk%20teori) i en del fall ha trängts bort och blivit omedvetna.  
    
    De finns då på ett icke-medvetet plan i psyket (hjärnan) och kan ta sig uttryck i ängslan, överkänslighet, våldshandlingar, fobier, tvångssyndrom, [dissociativt syndrom](https://www.psykologiguiden.se/psykologilexikon/?Lookup=dissociativt%20syndrom), [](https://www.psykologiguiden.se/psykologilexikon/?Lookup=utmattningssyndrom)[utmattningssyndrom](https://www.psykologiguiden.se/psykologilexikon/?Lookup=utmattningssyndrom) eller [posttraumatiskt stressyndrom](https://www.psykologiguiden.se/psykologilexikon/?Lookup=posttraumatiskt%20stressyndrom) (PTSD).  
    
    Symtomens art och långvarighet är generellt sett relaterad till den typ av trauma som orsakat den.
    
    **Avsiktligt trauma** (eng: _intentional trauma_): av någon med avsikt tillfogad psykisk påverkan av traumatiskt slag. Detta skillnad från icke-avsiktligt trauma som uppstår vid olyckshändelser och katastrofer (eng: _unintentional trauma_).  
    
    **Relaterade sökord:** [akut stressreaktion](https://www.psykologiguiden.se/psykologilexikon/?Lookup=akut%20stressreaktion), [](https://www.psykologiguiden.se/psykologilexikon/?Lookup=anknytningstrauma)[anknytningstrauma](https://www.psykologiguiden.se/psykologilexikon/?Lookup=anknytningstrauma), _[developmental trauma disorder](https://www.psykologiguiden.se/psykologilexikon/?Lookup=developmental%20trauma%20disorder)_, [dissociativt syndrom](https://www.psykologiguiden.se/psykologilexikon/?Lookup=dissociativt%20syndrom), [](https://www.psykologiguiden.se/psykologilexikon/?Lookup=flashback)[flashback](https://www.psykologiguiden.se/psykologilexikon/?Lookup=flashback), [](https://www.psykologiguiden.se/psykologilexikon/?Lookup=f%C3%B6delsetrauma)[födelsetrauma](https://www.psykologiguiden.se/psykologilexikon/?Lookup=f%C3%B6delsetrauma), [posttraumatiskt stressyndrom](https://www.psykologiguiden.se/psykologilexikon/?Lookup=posttraumatiskt%20stressyndrom), [posttraumatisk utveckling](https://www.psykologiguiden.se/psykologilexikon/?Lookup=posttraumatisk%20utveckling), _[Prolonged Exposure Therapy for PTSD](https://www.psykologiguiden.se/psykologilexikon/?Lookup=Prolonged%20Exposure%20Therapy%20for%20PTSD),_ [](https://www.psykologiguiden.se/psykologilexikon/?Lookup=sorg)[sorg](https://www.psykologiguiden.se/psykologilexikon/?Lookup=sorg), [skyldig person](https://www.psykologiguiden.se/psykologilexikon/?Lookup=skyldig%20person), [](https://www.psykologiguiden.se/psykologilexikon/?Lookup=stress)[stress](https://www.psykologiguiden.se/psykologilexikon/?Lookup=stress), [traumatiserad person](https://www.psykologiguiden.se/psykologilexikon/?Lookup=traumatiserad%20person), [](https://www.psykologiguiden.se/psykologilexikon/?Lookup=traumatisering)[traumatisering](https://www.psykologiguiden.se/psykologilexikon/?Lookup=traumatisering), [traumatisk kris](https://www.psykologiguiden.se/psykologilexikon/?Lookup=traumatisk%20kris), _[unprotected self](https://www.psykologiguiden.se/psykologilexikon/?Lookup=unprotected%20self)_.
    
    **Kallas på engelska även:** _emotional trauma, psychic trauma, mental trauma_.
    
    **Etymologi:**
    
    Grekiska: ψυχή {uttal: psykä´} 'psyke' + τραῦμα {uttal: trauma} 'sår', 'fysisk skada', 'tillfogad skada'.
    
    \["flashback","anknytningstrauma","Prolonged Exposure Therapy for PTSD","developmental trauma disorder","födelsetrauma","primär, sekundär och tertiär dissociation","traumatiserad person","skyldig person","psykodynamisk teori","traumatisk kris","utmattningssyndrom","sorg","emotionell","kognitiv","dissociativt syndrom","unprotected self","posttraumatiskt stressyndrom","posttraumatisk utveckling","akut stressreaktion","traumatisering","stress"\]
    
- Uppslagsord som innehåller "psykiskt trauma" i förklaringen:
- ##### akut stressreaktion
    
